# מדריך משתמש — שעון שבת (SmartShabat)

המכשיר סוגר/מפעיל את הריליי בשבתות וחגים לפי לוח מובנה במכשיר (גם בלי אינטרנט).

## התחלה מהירה

1. חברו את המכשיר לחשמל (בזהירות — מתח רשת).
2. אם המכשיר לא מצליח להתחבר ל‑Wi‑Fi, הוא יפתח **Hotspot** בשם כמו `SmartShabat-XXXX`.
3. התחברו ל‑Hotspot מהטלפון/מחשב ופתחו את הדפדפן (הדשבורד יופיע אוטומטית).
4. תחת **רשת**, בחרו את רשת ה‑Wi‑Fi שלכם והזינו סיסמה.
5. תחת **שעון**, ודאו שהשעה מכוונת (מומלץ NTP). בלי אינטרנט אפשר לכוון ידנית.

המכשיר שומר עד 5 רשתות Wi‑Fi וינסה להתחבר אליהן גם לאחר הפסקת חשמל.

## מסך “סטטוס”

במסך זה תראו:

- **שעה** + **תאריך עברי** (למשל `י״ט שבט תשפ״ו`)
- מצב **ריליי** (דולק/כבוי)
- מצב עבודה: **אוטומטי / חול / שבת/חג**
- **החלפה הבאה** (כולל תאריך עברי)
- **החלון הבא** + “חלונות נוספים” (כולל שם פרשת השבוע / שם יום טוב כשזמין)
- **היסטוריה** של אירועים (חיבור רשת, שינוי מצב, עדכונים וכו׳)

## רשת (Wi‑Fi)

- **סריקה**: מציג רשתות זמינות ומאפשר התחברות.
- **רשתות שמורות**: ניתן למחוק רשתות ששמרתם.
- לאחר התחברות מוצלחת, אם כתובת ה‑IP השתנתה, הדשבורד ינסה לפתוח את הכתובת החדשה אוטומטית (ברגע שתעברו מהרשת של ה‑Hotspot לרשת הביתית).

### הגדרות IP

אפשר לבחור בין:

- **DHCP (אוטומטי)** — מומלץ
- **Static IP (קבוע)** — למתקדמים

### Hotspot

אפשר לשנות:

- שם ה‑SSID של ה‑Hotspot
- הגנה בסיסמה (מינימום 8 תווים)

### איפוס

בדשבורד, תחת **רשת**:

- **איפוס Wi‑Fi**: מוחק רשתות שמורות ומפעיל מחדש.
- **איפוס מפעל**: מוחק את כל ההגדרות, הרשתות השמורות, היסטוריה ונתוני עדכונים ומפעיל מחדש.

#### איפוס מפעל דרך כפתור RESET (ללא דשבורד)

אי אפשר לזהות “לחיצה ארוכה” על כפתור RESET (המכשיר כבוי בזמן הלחיצה), לכן יש רצף בטוח:

- לחצו על **RESET 5 פעמים** ברצף (תוך כ‑15 שניות) → יתבצע **איפוס מפעל** אוטומטי.
- לאישור, המכשיר יבצע **3 קליקים של הריליי** ואז ימחק את ההגדרות ויאתחל.

## שעון

למכשיר אין שעון מגובה סוללה. אחרי הפסקת חשמל:

- המכשיר מפעיל את מצב הריליי לפי ההגדרה **"לאחר הפסקת חשמל"** (ברירת מחדל: **שבת/חג**) ושומר עליו עד שהשעה תקינה.
- לאחר שהשעה תקינה (NTP או ידני) הוא מחשב מחדש את לוח שבת/חג ועובר לפעולה רגילה.

אפשרויות:

- **כוון מהטלפון** / **כיוון ידני**
- **NTP**: הפעלה/כיבוי, שרת NTP, ותדירות רענון
- **שעון קיץ**: אוטומטי/ידני/כבוי (מוצג גם “המעבר הבא”)

## העדפות

- **דקות לפני הדלקת נרות**: להקדים את תחילת מצב שבת/חג.
- **דקות אחרי מוצאי שבת/חג**: להאריך את הסיום אחרי זמן “מוצאי שבת” (הבדלה) מהלוח.

### חיווט ריליי (NC/NO)

בהגדרה זו בוחרים מהו מיפוי המגעים ביחס לימים:

- `חול = NC · שבת/חג = NO` (ברירת מחדל)
- `חול = NO · שבת/חג = NC`

זה נועד להתאים לצורת החיווט שלכם (לא משנה את לוח הזמנים — רק את מצב הריליי בפועל).

### לאחר הפסקת חשמל

אפשר לבחור מה יהיה מצב הריליי **עד שהשעה תהיה תקינה**:

- **שבת/חג** (ברירת מחדל — בטיחות)
- **מצב אחרון**
- **חול**

### חלונות ידניים (הדלקה/כיבוי)

אפשר להוסיף חלונות זמניים שמכריחים **הדלקה** או **כיבוי** בין שעות מסוימות (מעל האוטומציה).

### שליטה ידנית

כש**מצב ידני** פעיל, הלוח לא שולט בריליי — אתם קובעים “ריליי דלוק/כבוי”.

## עדכונים (OTA)

העדכונים מגיעים מהאינטרנט (כשתהיה רשת Wi‑Fi פעילה), ומתבצעים **רק בקושחה** — ההגדרות שלכם נשמרות.

- **בדוק עכשיו**: בדיקת גרסה חדשה
- **עדכן עכשיו**: מתחיל עדכון (המכשיר יאתחל)
- **עדכון אוטומטי**: אפשר לבחור בדיקה כל X שעות
  - העדכון האוטומטי מתבצע **רק בימות החול** (לא במהלך שבת/חג).

## נורות חיווי (מחוץ למסך)

בנוסף לנורת הריליי על המודול, יש שתי נורות חיווי:

### נורת Wi‑Fi (הכחולה על המכשיר)

- הבהוב מהיר: מנסה להתחבר / לא מחובר
- הבהוב כפול: Hotspot פעיל
- הבהוב קצר כל ~3 שניות: מחובר ל‑Wi‑Fi

### נורת שעון/מערכת (נורת הלוח)

- הבהוב מהיר: השעה לא מכוונת
- שני הבהובים איטיים: מחכה לסנכרון NTP ראשון (כשיש Wi‑Fi)
- הבהוב 1Hz: NTP “לא עודכן זמן רב” ביחס לתדירות שנבחרה
- שלושה הבהובים: חסר לוח זמנים (לא אמור לקרות)
- הבהוב קצר כל ~3 שניות: חסר לוח חגים (לא אמור לקרות)

## בטיחות

זהו מוצר שמתחבר למתח רשת. חובה להשתמש בקופסה מתאימה, בידוד נכון וחיווט בטיחותי.
